542 EPISTOLAE. [AD. 1169.

CCCQLXXX.

Tnonas OANrUARIENsis ARCHIEPISCOPUS GILEBEn‘ro
LonnomsNffl EPISCOPO.

(A. 181 ; o.1s7; Ζ. iii. sm Lup. iii. 30.)

Thomas, Dei gratia Cantuariensis archiepiscopus et
apostolicae sedis legatuS, Gileberto Londoniensi episcope,
utinam vero fratri, declinare a malo et facere bonum.

Iamo-mmu- Vestra debuerat meminisse prudentia quanta vos
ῗζξαξζῖοοιξ· affectione mater vestra Cantuariensis ecclesia semper
dilexerit, quanta diligentia sedis apostolicae gratiam
vobis conciliare studuerit, honori vestro et utilitati,
tanquam saluti propriae, semper invigilans3 vos autem,
accepta facultate nocendi, adversus utramque calcaneum
erexistiS, et eiS, tanquam clavus in oculo et sagitta
in latere, tanto perniciosius nocuistis quanto minus
cavebatur impietas religionis tecta velamine, et perfidia
professionem fidei fallacius et fraudulentius impugna-
bat. Vos saepe commonuimuS‚ et utinam ad salu-
brioris verba consilii et exhortationis non intumuisset
aut obduruisset cor vestrum. Scripsit vobis summus

ε pontifex ut paci reformandae inter ecclesiam et
regem diligentiam impenderetis sed (sicut publice
notum est) per vos adversus ecclesiam vehementior
est excitata turbatio, Et quidem multa et magna
ad condemnationis vestrae judicium praecesserunt,
nisi sedes apostolica fraternitatem vestram in multa
mansuetudine supportasset. Nos autem, licet gravis-
sime laesi, molimina vestra contra ecclesiam et noe,
quamdiu licuit, dissimulavimus ut cunctis· rectum
sapientibus, et habentibus zelum legis», excessisse
modum videatur patientia nostra. Sed quia novissima
vestra semper inventa sunt deteriora prioribuS‚ et
ulterius dissimulare non licuit, vos ex justis et mani-
festis causis anathematis sententia percellenteS, a cor-
pore Christi, quod est ecclesia, donec condigne satis·
faciatis, tanquam membrum putridum ¹ resecavimus.

*—

¹ putridum, A, 03 putredini, V; putredinis, L.

 

 

