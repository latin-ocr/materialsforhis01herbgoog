Aa). 1166] , EPIsroLAE. 111

“ eam mihi.’' Sacerdotem Christi alloquor, ecclesiae
pastorem, pontificem animarum, filium illustris comitiamib
qui in regum catalogo dignus fuerat numerari, nisi
quia magnificae virtutis titulo meruit ut, in libertatis
culmine constitutus, reges viderit in ordine secundo,
et regum parens, quos adoptione promovit, haberi
debet in sempiternum. Non ergo vereor ne in ventum
verba emiserim, aut quod mihi captiosum sit in tantae
sanctitatis auribus vera esse locutum. Non tamen ex
causa veritatis 'insidant-ium laqueos timeo, qui utinam
totam vitam devoverim veritati, et in assertione ejus
impenderim animam. In invio est, pater, qui ecclesiam
regere putat esse dominatum in cler0, et fastum in
populo; pauperum Christi loculos exhaurire, ut hostes
crucifixi, histriones et mimos et caeteras hujusmodi
mulceat pestes; placere potestatibus saeculi, ut perni-
ciosa et infami patientia pastorum Christi conculcetur
ecclesia3 sua quaerere, non quae J esu Christi3 otiari in
talento Domini, et usurariam virtutum accessionem
negotiatione sollicitudinis et laboris non exercere.
Aderit in brevi pastorum Pastor, qui a vobis et nobis
districtam exiget rationem, eritque tunc memoria justi “
cum laudibus et nomen impiorum putrescet. Sed ne ¹
in longum videar prophetare, citissime per misericor-
diam Dei videbitis ecclesiam resurgere, ut qui eam
hactenus prodiderunt, aut cum Petro lacrymentur ad
veniam, aut cum J uda laqueo se suspendant.

¹ ne, om. V.

⁸ Robert, carl of Gloucester, illegitimate son of Hem-5 1.

