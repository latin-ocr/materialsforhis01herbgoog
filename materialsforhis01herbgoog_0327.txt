302 EPISTOLAE. [Am. 116⁷.

poterit allegationibus infirmari? Profecto quod in
fraudem Dei praesumit sapientia carnis, semper in con-
trarium proposito pergit eventum ; et unde speraban-
tur compendia voluptatis, inde totius utilitatis et ¹
intentionis oriuntur dispendia. Sic J udaei, ne locum
perderent, ne sacerdotum principes gentis amitterent
potestatem, Christo tetenderunt insidiae, et, corruentes
in foveam quam fecerunt, venientibus Romanis 'locum
perdiderunt et gentem. Sic et VOS, (si tamen vera
sunt quae vulgus clamat, neque enim facile crediderim
quod in tantam vigilantiam et sollicitudinem caecitas
tanta ceciderit‚) sic, inquam, misistis ad regem, ut,
quod ad eum non pertinet, priore mortuo ὃ vobis alium
subrogaret. Quid aliud, quaeso, fecit Israel absente
Moyse, ab Aaron expetens ut deos fabricaret, qui se
praecederent in deserto secundum morem gentium, et
extorquens caput bovis pro numine, et pro ·majestate
adorans idolum. Sed sicut illud contritum est Moyse
redeunte, ita et illud quodcumque vobis datum fuerit
idolum, convalescente lege Domini, et ad ecclesiam
redeunte justitia, conteretur. Illud in pulverem com-
minutum sparsum est in liquorem, quem populus
bibiturus erat, ut sic quod adoraverant egerere com-
pellerentur. Et quisquis ille sit, carnis opuS, non Dei,
si tamen bene cum illo agitur, de capite vertetur in
caudam, et erit abominatio timentium Deum. Nam
si male, non invenietur locus ejus in terra sanctorum,
quam dignoscitur profanasse. Sed quo pacto accidit,
quod primi inter omnes ecclesias totius regni priorem
a principe credidistis esse petendqu Hac fortasse
cautela, ne de caetero vendicare sibi quidpiam possit
archiepiscopus in creatione prioris Non sic, fratreS,

—- ——ae—

 

¹ et intentiom's, Z, G 3 om. L.

--——

⁸ Prior Wibert died Sept. 27, 1167. (ἔθηκε. Cant. i. 205, ed.
stubbs.

 

 

