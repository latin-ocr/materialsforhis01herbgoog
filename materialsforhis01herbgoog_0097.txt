72 EPISTOLAE. [Am. 1166·

sciendum utilia nuntiarem. Igitur post egressum
pueri vestri a me, qui jam diu ad vos reversus est,
illud primo concepi, quod rex die quadam cum esset
apud Cadomum, et de negotio suo quod habebat cum
rege Scotiae sollicite pertractaret, contra Richardum de
Humez, qui pro rege Scotiae aliquatenus loqui vide-
batur, in verba ignominiosa prorupit, et eum prodito-
rem manifeste appellavit. Rex itaque solito furore
succensus pileum de capite projecit, baltheum discinxit,
pallium et vestes quibus erat indutus longius abjecit,
stratum sericum quod erat supra lectum manu pro-
pria removit, et quasi in sterquilinio sedens coepit
straminis masticare festucas. Die vero sequenti, cum
esset in prato juxta capellam, et Ricardus de Ivel-
cestre ¹ ad eum accedere vellet, templarii ei obviam
properantes, cum pilea de capitibus abstulissent, os-
culum ei statim obtulissent, nisi rex pluribus viden-
tibus eos removisset, dicens nolle eos excommunicato
‚Arnulff’s osculum dare. Post haec cum rex apud Toycam ὓ ac-
ssffffiffl‚ cessisset, episcopus Lexoviensis venit ad eum, postulans
et supplicans sub ² praetextu paupertatis licentiam
egrediendi de terra, ut qui aere premitur alieno saltem
per annum posset respirare, ut cum redisset liber a
debitis, ad locum religionis facilius posset migrare.
Rex ergo intuens in eum ait: “ Vere facies vestra
“ immutata est plusquam scitis, et diutius, ut mihi
“ videtur, laborem ferre non potestis. Sed tamen
“ propter penuriam nunquam de terra mea exibitis
“ Ego enim loquar creditoribus vestris, et aliquibus
“ vos juvabo modia et a vexationibus et fatigationi-
“ bus immunem faciam et quietum.” De suo igitur

nihil spopondit, sed penes alios eum juvare promisit.

 

 

